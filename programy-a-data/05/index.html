<!DOCTYPE html>
<html lang="cs">

<head>

    <link rel="stylesheet" href="../img/style.css">
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Index</title>
    <link rel="stylesheet" href="../img/main.css">
</head>

<body>
    <header>
        <h1>Instalace programů</h1>
    </header>
    <main class="container">
        <div class="flex-container">
            <div>
                <h2>Instalace programu</h2>
                <p>
                    <b>Instalace programu.</b> Program, který si koupíme, dostaneme na CD/DVD disku, nebo si ho stáhneme
                    z Internetu. Po vložení instalačního CD/DVD disku se
                    většinou okamžitě spustí instalační program <i> (díky souboru autorun.inf)</i>, v případě softwaru
                    staženého z Internetu musíme instalační program spustit sami
                    <i> (ve Windows nejčastěji poklepáním na soubory install.exe či setup.exe)</i>. Průvodce instalací
                    <i>(wizzard)</i> si často vyžádá sériové číslo a souhlas s licenčními
                    podmínkami, zeptá se, kam <i>(do jaké složky na disku)</i> se má program uložit a
                    kam se má umístit zástupce programu, případně žádá další informace. Potom
                    instalační program nahraje všechny soubory, ze kterých se program skládá, na
                    pevný disk počítače, provede nutnou konfiguraci <i>(v systémovém registru Windows, konfiguračních
                        souborech)</i> a nakonec vytvoří zástupce programu pro
                    jeho snadné spuštění. K instalaci většiny programů je nutné mít práva správce.
                </p>
                <h2>Odinstalace programu</h2>
                <p>
                    <b> Odinstalace programu.</b> Úplné odebrání programu bývá paradoxně často
                    složitější, zvláště v systémech Windows. Při instalaci si program nahraje své
                    komponenty do mnoha složek včetně systémových, sdílí některé soubory s
                    jinými programy <i> (dynamické knihovny DLL)</i>, vytvoří záznamy v tzv. registru,
                    při svém běhu vytváří pomocné soubory. Program, zajišťující odinstalování
                    aplikace, často neví přesně, kde všude jsou programové soubory uložené a
                    všechny je nesmaže. V řadě případů tak dochází k hromadění zbytečných a
                    nepoužívaných souborů. Pro jejich odstranění lze používat některé speciální
                    utility např. RegCleaner <i>(program pro čištění <a
                            href="https://cs.wikipedia.org/wiki/Rejst%C5%99%C3%ADk_(organizace_informac%C3%AD)">registrů</a>
                    </i> ).
                    Při podobných operacích je však nutné postupovat velmi obezřetně, aby nedošlo k odstranění
                    některé důležité součásti systému nebo používaného programu! V linuxových
                    systémech je lépe vyřešeno oddělení systémových a uživatelských souborů,
                    úplné odstranění nepotřebného programu je proto pravděpodobnější.
                </p>
                <h2>Lokalizace</h2>
                <p>
                    <b> Lokalizace.</b> Lokalizace je překlad programu, v našem případě do češtiny.
                    Většina významných softwarových firem pochází z anglicky mluvících zemí a
                    originály programů tedy existují v angličtině. Dnes je však zcela běžné, že tyto
                    firmy mají místní zastoupení, která zajišťují prodej programů, ale také je před
                    prodejem lokalizují - převedou do češtiny. Lokalizace je drahá a časově náročná činnost, protože se
                    musí přeložit nejen volby nabídek a obsah dialogových
                    oken, ale také nápověda k programu a návod k programu <i> (manuál)</i>, případně
                    vytvořit dělicí slovník pro české dělení slov a český korektor pravopisu.
                </p>
                <h2>Platforma a kompatibilita</h2>
                <p>
                    <b> Platforma a kompatibilita.</b> V souvislosti s určitým typem OS i typem procesoru používáme
                    pojem platforma - např. Windows, Linux, OS X. Používaný
                    program musí být určen pro operační systém, který je na počítači nainstalován; pod jiným systémem
                    většinou nepracuje <i>(např. program určený pro
                        MS Windows nebude pracovat pod Linuxem a naopak)</i> .
                    Mnoho programů, zvláště z oblasti svobodného software <i> (free software)</i>, má proto verze určené
                    pro
                    několik operačních systémů jsou multiplatformní. Problémy se spuštěním
                    programu však mohou nastat i na jedné platformě v souvislosti s různými verzemi OS i rozdíly mezi
                    32bitovými a 64bitovými systémy
                    <i>(například nový program určený pro MS Windows může spolehlivě fungovat v novějších verzích
                        Windows, ale nemusí pracovat pod starší verzí stejného OS)</i> . Při pořizování
                    programu si proto vždy musíme ověřit, zda je kompatibilní <i>(ve funkční shodě) </i>
                    s námi používaným operačním systémem. V nových systémech Windows je
                    v případě problémů možné využít nastavení na kartě <b> Kompatibilita</b>, která je
                    součástí panelu Vlastnosti pro zástupce dané aplikace.
                </p>
                <h2>Verze programů</h2>
                <p>
                    <b> Verze programů.</b> U počítačových programů je důležitá jeho verze, která se
                    označuje číslem za názvem programu. Nový program může být například
                    označen jako verze 1.0. Některé dodatečně zjištěné dílčí nedostatky nebo bezpečnostní problémy řeší
                    aktualizace programu <i> (dnes nejčastěji přes Internet)</i>,
                    update. Aktualizace jsou zakázníkům, kteří si zakoupili určitou verzi programu,
                    obvykle poskytovány bezplatně. Pro přehlednost jsou označovány buď datem
                    vydání, nebo symbolickým číselným vyjádřením podverze např. 1.1 nebo
                    1.23 apod. Povýšení na novou verzi <i> (např. 2.0)</i>, <a
                        href="https://cs.wikipedia.org/wiki/Upgrade">upgrade</a> , přináší významnější
                    změny ve vývoji programu a v případě komerčního software je třeba vyšší verzi
                    znovu zaplatit. Bývá pravidlem, že nové verze mají nové funkce a lepší ovládání, ale také vyšší
                    nároky na výkon počítače. Před provedením upgrade je tedy
                    nutné zjistit doporučenou <i>(případně minimální)</i> konfiguraci počítače, aby bylo
                    možné program na daném počítači možné vůbec používat. Opačný postup,
                    tedy použití nižší verze programu <i> (např. kvůli nekompatibilitě s instalovaných
                        OS nebo nedostatečnou konfigurací počítače)</i>, se nazývá <a
                        href="https://cs.wikipedia.org/wiki/Downgrade">downgrade</a> .
                </p>
                <h2>Registrace programu</h2>
                <p>
                    <b>Registrace programu</b> je zaevidování jeho uživatele do databáze výrobce programu. Registrace je
                    nepovinná a přináší většinou několik výhod:
                </p>
                <p>• nárok na upgrade programu za sníženou cenu; uživatel se často včas dozví
                    o časově omezených nabídkách výhodného nákupu upgradu nebo dalších programů od stejné firmy;
                </p>
                <p>• někteří výrobci programů posílají svým registrovaným uživatelům materiály
                    <i> (časopisy, prospekty)</i>, kde se dozvíte zkušenosti jiných uživatelů s programem,
                    bývají zde informace o nových verzích programu, případně o vzniklých doplňcích daného programu;
                </p>
                <p>• u některých programů po registraci vzniká nárok na využití zákaznické linky
                    v případě potíží s programem</p>

            </div>
        </div>


    </main>
    <footer>
        <p>&copy; 2022 - Matěj Fojtík - IT1&reg;</p>
    </footer>
</body>

</html>